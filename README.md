# cars_artificial_intelligence_road
cars_artificial_intelligence_road
Yapay sinir ağları, insan beyninin bilgi işleme tekniğinden esinlenerek geliştirilmiş bir bilgi işlem teknolojisidir. Yapay sinir ağları ile basit biyolojik sinir sisteminin çalışma şekli taklit edilir. Yani biyolojik nöron hücrelerinin ve bu hücrelerin birbirleri ile arasında kurduğu sinaptik bağın dijital olarak modellenmesidir. Nöronlar çeşitli şekillerde birbirlerine bağlanarak ağlar oluştururlar. Bu ağlar öğrenme, hafızaya alma ve veriler arasındaki ilişkiyi ortaya çıkarma kapasitesine sahiptirler. Diğer bir ifadeyle, yapay sinir ağları, normalde bir insanın düşünme ve gözlemlemeye yönelik doğal yeteneklerini gerektiren problemlere çözüm üretmektedir. Bir insanın, düşünme ve gözlemleme yeteneklerini gerektiren problemlere yönelik çözümler üretebilmesinin temel sebebi ise insan beyninin ve dolayısıyla insanın sahip olduğu yaşayarak veya deneyerek öğrenme yeteneğidir.
Bu yapay zeka uygulamasında ise arabaların önlerinde 5 adet sensör bulunmaktadır. Bu sensörler yardımıyla arabalar, yol uzunluk bilgileri ve hız bilgileri hesaplanarak parkuru duvarlara çarpmadan tamamlamaya çalışmaktadır. Tur bitiminde en önde olan 2 araç (yeşil ve sarı renkli araçlar), turda öğrendikleri bilgileri, yeni jenerasyona aktarır. Her yeni jenerasyon bir önceki jenerasyona kıyasla daha ileriye gitmek zorunda değil; fakat bir önceki jenerasyonun yaptığı hataları tekrar etmemek zorundadır.  Parkuru tamamlamaya yönelik öğrenmedeki iyileşme farkı 225. jenerasyonda açıkça görülmektedir. 

